---
title: Social Media is een net-negative voor onze samenleving
date: 2023-03-01T12:00
tags: socialmedia
---

De bewijzen dat social media ons als samenleving tegenwerken hopen zich helaas op. Vroeger had je Linda de Mol, Sandra Remer en Ron Brandsteder als sociaal voorbeeld, nu zijn het duizenden mooie mensen die dagelijks door een algoritme je gezicht in worden geduwd. Het vertekent het Echte Leven op zo’n manier dat (jonge) mensen er depressief van worden.

Maar helpt stoppen? Nee, want social media is intussen onderdeel van het dagelijkse leven. Stoppen met social media is een vorm van zelfisolatie, vooral voor jonge mensen.

> "Suppose that... a 12-year-old girl decided to quit all social media platforms. Would her mental health improve? Not necessarily. If all of her friends continued to spend 5 hours a day on the various platforms then she’d find it difficult to stay in touch with them. She’d be out of the loop and socially isolated."

[Social Media is a Major Cause of the Mental Illness Epidemic in Teen Girls. Here’s The Evidence.](https://jonathanhaidt.substack.com/p/social-media-mental-illness-epidemic)

Het is een catch-22 waar we ons niet snel meer uitwerken. Bij roken en drinken had je eenzelfde soort sociale werking (deed je niet mee, dan viel je buiten de boot), dus ik heb nog wel hoop dat er een langzame verandering mogelijk is om de negatieve effecten van social media in de toekomst te beperken. Maar het gaat een hele tijd duren.
