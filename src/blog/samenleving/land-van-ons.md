---
title: De grote middelvinger naar de Nederlandse natuur is kleiner dan hij lijkt
date: 2023-03-16T10:15
---

De uitslag van de Provinciale Statenverkiezingen lijkt erger voor het klimaat dan het is. Het verhaal dat Nederland massaal naar de stembus is gegaan om een dikke middelvinger aan de natuur te geven klopt namelijk niet, terwijl de media dit verhaal van BBB slikken als koek. Er heeft een enorme verschuiving plaatsgevonden, dat wel, maar vooral van FvD en CDA naar de BBB toe. Voor de rest is er niet zo heel veel verandert.

![Prognose Eerst Kamer van 16 maart 2023](/images/blog/prognose-eerste-kamer-2023.jpg)

De zetels in de eerste kamer zijn straks grofweg opgedeelt in 40 zetels voor snelle afname stikstof (GL, PvdA, PvdD, Volt, D66, SP, VVD), 26 zetels tegen stikstofplannen (BBB, PVV, JA21, FvD, 50+, SGP), en 9 zetels die geen idee hebben wat nu te doen (CDA, CU, OSF).

Dat het anders moet met de agrarische sector kan bijna iedereen wel voor zich zien (milieu, klimaat Ã©n dierenwelzijn), op de sector zelf en een enkeling die aan 'alternatieve feiten' doet na. Helaas zijn er best veel van deze enkelingen en stemmen ze niet meer op FvD, maar nu op BBB.

Naast stemmen is er gelukkig meer te doen als burger om positief bij te dragen aan verandering in de agrarische sector. Zo kun je letterlijk eigenaar van de oplossing worden door landbouwgrond te kopen.

[Via Land van Ons koop je een stukje landbouwgrond](https://landvanons.nl/) en bepaal je daarmee dat dat stuk grond gaat bijdragen aan herstel van landschap en biodiversiteit. Het lijkt me een no-brainer om hieraan mee te doen en te zorgen dat de helft van Nederland niet meer in bezit is van Big Agro maar in bezit komt van ons allemaal, ten behoeve van ons allemaal.
