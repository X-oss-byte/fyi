---
title: Boeken 2023Q2
date: 2023-07-06T08:50
socialPreview: De boeken die ik las het afgelopen kwartaal. O.a. Sea of Tranquility, The Mountain in the Sea en De Verwarde Cavia
---

Ik maak flink wat meters met lezen de laatste tijd door naast een boek te _lezen_ ook naar een boek te _luisteren_. Omdat de beleving van deze verschillende manieren van lezen zo anders zijn ben ik in twee boeken te gelijk bezig zonder dat ze elkaar in de weg zitten. Van de 7 boeken heb ik er 5 geluisterd, dus blijkbaar ligt me dat wel. 

Ik luister vooral naar boeken als ik alleen in de auto of op de fiets zit. Tijdens het koken wil ik ook nog weleens een audioboek aanzetten.

De boeken die me het meest zijn bijgebleven zijn Sea of Tranquility en The Mountain in the Sea, wat een fijne verhalen!

<div class="break-out">

![Overzicht van covers van gelezen boeken](/images/blog/books-2023q2.jpg)

</div>

### [Sea of Tranquility](https://www.goodreads.com/book/show/58446227-sea-of-tranquility)

_Auteur: Emily St. John Mandel_

Een heel interessant verhaal door meerdere tijden heen. Uiteraard hebben ze met elkaar te maken, dat kun je verwachten. Als je een sucker bent voor tijdreisverhalen (zoals ik) dan zou ik deze zeker lezen.

✨ **5 uit 5 sterren.**

### [The Mountain in the Sea](https://www.goodreads.com/book/show/59808603-the-mountain-in-the-sea)

_Auteur: Ray Nayler_

Zin in een boek over first contact met octopussen, een op hol geslagen AI vissersboot en een heist in het hoofd van een Android? Dit boek heeft het allemaal. En niet perse zo verweven als je zou verwachten, maar toch genoeg verweven om alle verhalen boeiend te houden. 

Het boek is vooral een reflectie op wat bewustzijn is, in allerlei vormen en maten. Ik heb er van genoten. En ik eet sowieso nooit meer octopus.

✨ **5 uit 5 sterren.**

### [De verwarde cavia](https://www.goodreads.com/book/show/29231764-de-verwarde-cavia)

_Auteur: Paulien Cornelisse_

Het boek laat in het midden of het om een echte cavia gaat, maar de cavia in kwestie werkt in ieder geval op een doorsnee kantoor zoals bijna iedereen die wel kent. In één middag uitgelezen en ik vond ‘m zeer vermakelijk.

✨ **3,5 uit 5 sterren.**

### [Legends & Lattes](https://www.goodreads.com/book/show/61242426-legends-lattes)

_Auteur: Travis Baldree_

Een orc hangt haar enorme zwaard aan de wilgen om een koffietent te starten in een stad waar men nog nooit van koffie heeft gehoord. Een verhaal over vriendschap, ondernemen en een nieuw leven beginnen zonder dat je vorige leven je met rust laat. Veel minder gimmicky dan ik verwachtte (en hoe de cover het boek doet overkomen). Blij verrast, had ‘m in een week uit. Ik wil meer van dit lezen! Gelukkig komt er binnenkort een prequel uit.

✨ **4 uit 5 sterren.**

### [The Frugal Wizard’s Handbook for Surviving Medieval England](https://www.goodreads.com/book/show/60531410-the-frugal-wizard-s-handbook-for-surviving-medieval-england)

_Auteur: Brandon Sanderson_

Niet een van de sterkste werken van Brandon Sanderson. Het is een luchtig verhaal over iemand met geheugenverlies in een wereld die lijkt op onze middeleeuwen, maar met een twist. En die twisten waren prima, maar niet echt enerverend. Ik heb me vermaakt, maar het was geen must-read. Veel ‘maren’ dus dit boek. 

✨ **3 uit 5 sterren.**

### [Spear](https://www.goodreads.com/book/show/57693308-spear)

Auteur: Nicola Griffith

Het verhaal is kort maar krachtig. Ik wist niet zoveel over de mythe van koning Arthur en zijn tovenaar Merlijn en dat hoeft ook niet om van deze adaptie van die mythe te genieten. Erg goed geschreven, het blijft boeiend.

✨ **4 uit 5 sterren.**

### [Nettle & Bone](https://www.goodreads.com/book/show/56179377-nettle-bone)

Auteur: T. Kingfisher

Een kip bezeten door een demoon, een hond van botten en een goblinmarkt waar je met tijd van je leven betaald. Je komt het tegen in dit boek waarin de hoofdpersoon maar al te graag een prins wil vermoorden, want de prins doet haar zus pijn. Een boek over keuzes maken en daar verantwoordelijkheid voor nemen.

✨ **4 uit 5 sterren.**
