---
title: Elony en Ivory
date: 2023-01-31T14:05
---

Er is veel te zeggen over de shitshow die Elon Musk maakt van Twitter, maar gelukkig heeft hij door het afsluiten van 3rd party apps ervoor gezorgd dat Mastodon er een [hele mooie app bij heeft in de vorm van Ivory](https://tapbots.com/ivory/). De mensen van Tapbots werden hard geraakt door het afsluiten van hun fijne Twitter-app Tweetbot. Ze hebben als een bezetene een port van die app gemaakt voor Mastodon en dat is dus Ivory geworden. Het is echt een pareltje van een app.

De [Iconfactory denkt ondertussen nog even na](https://blog.iconfactory.com/2023/01/mastodonerrific/ "Masto-do or Masto-don’t?") of en wanneer ze aan een Twitterific port gaan werken. Het afsluiten van Twitterrific raakt ze ook diep en daar schreven ze [Twitterrific: End of an Era](https://blog.iconfactory.com/2023/01/twitterrific-end-of-an-era/).

Musk ben ik overigens best dankbaar voor de shitshow. Ik heb mijn account op Twitter helemaal ‘on-hold’ gezet door iedereen te ontvolgen. Zo heeft de verslavende tijdlijn geen grip meer op me. Het zorgt voor minder input voor deze nieuwsbrief, maar er komt steeds meer volk op Mastodon wat het weer een beetje in evenwicht brengt.
