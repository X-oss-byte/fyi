---
title: Een nuchtere kijk op de AI trend
date: 2023-02-20T11:40
tags: ai
---

Tom Scott analyseert in de video ["I tried using AI. It scared me."](https://www.youtube.com/watch?v=jPhJbKBuNnA) nuchter de opmars van AI’s die tegen je kunnen praten zoals mensen en daadwerkelijk waarde toevoegen aan de vragen die je hebt. Hij gebruikt daarbij de vergelijking met Napster waarbij bepaalde technologie niet alleen voor nerds beschikbaar werd, maar de rest van de samenleving er ook op dook. Het was een voorbode van wat komen ging. Tom’s kapper begon ineens over ChatGTP en daarmee is voor Tom de trend ingezet.

Wat de huidige stand van zaken op het gebied van AI over de toekomst kan vertellen, kunnen Tom en ik je niet zeggen. Maar ik ben het met Tom eens als hij zegt dat het voelt alsof we aan de vooravond van iets groots staan.

We zijn daar nog (lang?) niet, maar de trend laat zich wel zien. En ik voel me daar niet helemaal senang bij, hoe nuchter ik er ook naar kijk.
