---
title: Arc is mijn favoriete browser
description: De browser onderscheid zich van Safari, Firefox en Chrome door de
  open websites niet als tabs te tonen boven in je scherm, maar aan de zijkant
  in een lijst. Dit zorgt ervoor dat je veel makkelijker je open sites kan
  ordenen en daar maakt Arc optimaal gebruik van.
socialPreview: Met Arc browse je efficiÃ«nter en doelgerichter het internet
date: 2023-07-31T09:38:14.735Z
---
Sinds een flinke tijd gebruik ik Arc als standaard browser op mijn Mac. De browser onderscheid zich van Safari, Firefox en Chrome door de open websites niet als tabs te tonen boven in je scherm, maar aan de zijkant in een lijst. Dit zorgt ervoor dat je veel makkelijker je open sites kan ordenen en daar maakt Arc optimaal gebruik van. Het combineert hiermee ook bookmarks en open tabs, iets wat blijkbaar voor mij enorm goed werkt.

Misschien is de app niet extra handig als je alleen maar een beetje hersenloos op het internet zit te surfen, **maar wel als je doelgericht met een bepaalde taak bezig bent**. Zoals bijvoorbeeld bij een onderzoek naar een specifieke vraag, ondersteuning bij het leren over een nieuw onderwerp, of het boeken van een vakantie.

Voor elk nieuw doel kun je een space aanmaken waar je makkelijk tussen wisselt. Voor de herkenbaarheid kun je een space een bepaalde kleur en een icon geven. Ik gebruik spaces voor als ik ergens een paar uur mee bezig ben, maar ook voor het uitzoeken van een vakantie wat weken kan duren. Het is echt een heel krachtig gereedschap om op *Het Internet* beter je weg te vinden en je huidige progressie te bewaren.

Arc biedt nog veel meer interessante powertools zoals een ingebouwd whiteboard, het maken van een notities naast je tabs (heb daar al veel gemak aan gehad) en ook het kunnen pinnen van websites op verschillende niveaus. De render-engine is dezelfde als die van Chrome, dus alles wat daarin werkt, werkt ook in Arc. Inclusief extensies!

Ik wordt als internetter van het eerste uur echt heel blij met wat innovatie op browsergebied. Die hoek van het internet staat al veel te lang stil. 

Sinds kort is Arc openbaar beschikbaar voor iedereen, dus ik zou zeggen: [download Arc en probeer het een tijdje](https://arc.net/).
