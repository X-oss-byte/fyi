---
title: Is een status meeting eigenlijk wel werk?
date: 2023-02-08T09:00
---

> Status update meetings are ones where no decisions are made and no forward planning takes place. As such, they can be considered superfluous to well-run organisations and effective collaborations. There are better ways to manage people and projects.

In [I’m pretty sure ‘status update’ meetings aren’t work](https://dougbelshaw.com/blog/2023/02/07/status-update-meetings/) schrijft Doug Belshaw over status meetings. Ik heb er ook een hekel aan als een meeting eigenlijk gewoon een blik op de huidige status in Jira of Trello is of een update mail had kunnen zijn.

Een meeting heeft geen zin als er geen beslissing wordt gemaakt of vooruitgang wordt geboekt door de meeting zelf. Zorg er dus voor dat een status meeting nut krijgt door er een _co-working meeting_ van te maken. Stel de prioriteiten ter discussie, kijk hoe je elkaar kunt helpen, vul kennisgaten pro-actief als je doorhebt dat niet iedereen begrijpt wat ze eigenlijk zouden moeten begrijpen.

De 'stand up' in een scrum proces vervalt vaak in een status update en dat is jammer. De daily scrum (zoals de sessie eigenlijk heet) is niet gemaakt om iedereen te updaten, maar om met elkaar een plan voor de komende dag te maken.
