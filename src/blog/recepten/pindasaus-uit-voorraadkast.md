---
title: Pindasaus met spul uit je voorraadkast
date: 2023-07-20T16:50
tags:
  - vegan
  - saus
image: /images/recepten/pindasaus.jpg
imageAlt: "Foto van een kommetje zelfgemaakte pindasaus"
description: Pindasaus met spullen uit je voorraadkast voor koud en warm gebruik
prepTime: 5
cookTime: 5
totalTime: 10
webmentions: https://carelesswhisper.nl/@reinier/110747031750799737
---

Voor deze pindasaus heb je alleen maar spul nodig uit je voorraadkast. Zo heeft bijna iedereen (hoop ik) wel pindakaas, sojasaus en knoflook in huis. Met een beetje geluk heb je ook limoensap, gember en ahornsiroop of bruine suiker en je kunt de meest heerlijke pindasaus maken. Je eet de pindasaus ook prima koud, dus warm maken hoeft niet eens.

Heb je een van de ingrediënten niet in je voorraadkast, dan vast een van je buren wel!

### Ingrediënten

- 100 gram pindakaas
- 1 eetlepel sojasaus
- 1 theelepel lichtbruine basterdsuiker of ahornsiroop
- 2 eetlepels limoensap
- 1 theelepel chillivlokken
- 2 teentjes knoflook, fijngehakt
- 10 gram gember, fijngehakt
- 10 gram bieslook, fijngehakt

### Aan de slag

1. Meng de ingrediënten zonder de bieslook met twee eetlepels water tot een gladde saus. Voeg beetje bij beetje water toe om de voor jou fijne consistentie te bereiken.
2. Ga je de saus nog opwarmen? Voeg er dan twee eetlepels extra water aan toe. Tijdens het warm maken kun je zelf bepalen of je er nog meer water bij moet, soms wordt de saus alsnog te dik. Rustig opwarmen en het kan niet mis gaan.
3. Serveer met de bieslook erop bij gebakken aardappels, rijst, noodles, broccoli, bimi, wat jij wilt!
