---
title: Bloemkool met kruidige kaassaus van onder de grill
date: 2023-02-23T11:35
tags:
  - bloemkool
  - kaas
  - grill
image: /images/recepten/bloemkool-kaassaus.jpg
imageAlt: "Foto van bloemkool met kaassaus"
description: Deze fantastische manier van het bereiden van bloemkool komt bij ons zeker een keer in de maand op tafel. De texturen en smaken van deze schotel blijven ons elke keer positief verrassen.
prepTime: 15
cookTime: 35
totalTime: 50
---

Deze fantastische manier van het bereiden van bloemkool komt bij ons zeker een keer in de maand op tafel. De texturen en smaken van deze schotel blijven ons elke keer positief verrassen.

Heb je geen ovenvaste hapjespan? Gebruik dan de hapjespan die je wel hebt en giet alles over in een ovenschaal voordat het de oven in gaat.

Liever helemaal vegan maken? Gebruik dan geen boter maar olijfolie en vervang de kaas en room voor vegan alternatieven.

Recept is voor 4 personen indien je er nog wat bij eet zoals rijst, gebakken aardappeltjes of een salade. Binnen een uur op tafel te zetten.

<div class="img-content-group">

![Foto van bloemkool met kaassaus](/images/recepten/bloemkool-kaassaus-3.jpg)
![Foto van specerijen voor bloemkool met kaassaus](/images/recepten/bloemkool-kaassaus-2.jpg)
![Foto van bloemkool met kaassaus op bord met rijst](/images/recepten/bloemkool-kaassaus-4.jpg)

</div>

### Ingrediënten

- 1 grote bloemkool, in kleine tot medium roosjes gesneden
- 30 gram boter
- 1 ui, fijngesneden
- 2 theelepels komijnzaad
- 1 theelepel middelscherp kerriepoeder
- 1 theelepel mosterdpoeder
- 2 groene chilipepers, zaadjes verwijderd en fijngesneden
- 1 theelepel zwart mosterdzaad
- 200 ml slagroom
- 120 gram belegen geraspte kaas
- 15 gram panko broodkruimels
- 5 gram peterselie, fijngesneden
- zout
- Aan de slag

### Aan de slag

1. Zet de oven aan op 180 graden.
2. Kook de bloemkoolroosjes 3 minuten zodat ze net gaar zijn, giet ze af en zet opzij.
3. Doe de boter in een ovenvaste hapjespan (zie tip in introductie voor alternatief) van zo'n 24 cm doorsnee en zet hem op halfhoog vuur. Gaar de ui hierin in 8 minuten goudbruin. Voeg komijnzaad, kerriepoeder, mosterdpoeder en chilipeper toe en smoor het in 4 minuten terwijl je af en toe roert.
4. Warm het mosterdzaad 1 minuut mee en giet de room erbij. Doe er 100 gram kaas en ½ theelepel zout bij en laat de saus 3 minuten pruttelen tot hij licht gebonden is.
5. Roer rustig de bloemkool door de saus, laat nog 1 minuut staan en haal de pan van het vuur.
6. Doe de overgebleven 20 gram kaas in een kom en meng het broodkruim en de peterselie erdoor. Strooi het mengsel over de bloemkoolschotel en zet hem in de oven. Bak 8 minuten tot je de saus ziet borrellen.
7. Schakel de ovengrill op de hoogste stand en bak het gerecht er ongeveer nog 4 minuten onder tot de bovenlaag goudbruin en krokant is. Afhankelijk van de oven kan dit vrij snel gaan, dus hou het in de gaten!
8. Haal de pan uit de oven en laat nog even 5 minuten rusten voordat je het opdient.
