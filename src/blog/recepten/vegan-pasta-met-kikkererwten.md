---
title: Vegan pasta met kikkererwten, citroen en spinazie
date: 2023-02-22
tags:
  - pasta
  - kikkererwten
  - citroen
  - spinazie
image: /images/recepten/pasta-kikkererwten.jpg
imageAlt: "Foto van pasta met kikkererwten, citroen en spinazie"
description: Deze pasta is heerlijk kruidig, hartig en vol van smaak.
prepTime: 10
cookTime: 30
totalTime: 40
---

Deze pasta is heerlijk kruidig, hartig en vol van smaak. De saus is prima een paar uur van te voren te maken zodat je alles nog beter kunt plannen. Dit recept is uiteraard ook lekker met andere pastasoorten. Zorg er dan wel voor dat je een pasta kiest die een mooie hoeveelheid saus kan vasthouden.

Voor vier personen.

### IngrediÃ«nten

- 40ml olijfolie
- 1 ui, fijngesneden
- 2 teentjes knoflook, fijngesneden
- 2 theelepels gemalen komijnzaad
- 10 gram tijmblaadjes, fijngehakt als het grote blaadjes zijn
- 1 citroen, helft van de schil geraspt en 2 eetlepels sap geperst
- 2 blikken kikkererwten van 400 gram, uitgelekt (480 gram)
- 1 theelepel bruine basterdsuiker
- 400 ml groentenbouillon
- 250 gram orecchiette
- 100 gram babyspinazie
- 15 gram peterselie, grofgesneden (platte peterselie)
- 2 theelepels za'atar
- Zout en peper

### Aan de slag

1. Zet een hapjespan op hoog vuur met de olijfolie. Voeg de ui, knoflook, komijn, tijm, citroenrasp, halve theelepel zout en naar smaak versgemalen peper toe. Bak alles 4 minuten tot het gaar en goudbruin is.
2. Zet het vuur halfhoog en doe de kikkererwten en suiker in de pan. Bak alles 8 minuten en roer af en toe tot de kikkererwten bruin en krokant beginnen te worden.
3. Giet de bouillon en het citroensap in de pan en laat de saus 10 minuten zachtjes pruttelen tot hij licht is ingekookt.
4. Haal de pan van het vuur en zet opzij.
5. Kook de pasta volgens de verpakking gaar. Giet af en zet opzij.
6. Indien de saus niet meer warm is, verwarm de saus rustig op halfhoog vuur. Roer de spinazie en peterselie door de saus. De spinazie zal slinken.
7. Voeg de pasta toe aan de saus en roer alles rustig door elkaar.
8. Verdeel de pasta over borden, strooi er wat za'atar overheen en besprenkel met wat lekkere olijfolie.
