---
title: Vegan curry met pompoen, linzen en naan
date: 2023-03-21T15:35
tags:
  - curry
  - vegan
  - pompoen
image: /images/recepten/vegan-curry-pompoen.jpg
imageAlt: "Foto van vegan curry met pompoen"
description: In zo’n dertig minuten zet je deze smaakvolle, ietwat zoete, curry op tafel.
prepTime: 15
cookTime: 20
totalTime: 35
---

In zo’n dertig minuten zet je deze smaakvolle, ietwat zoete, curry op tafel. Lekker met elk soort rijst, jij bent de chef. Nog sneller te maken als je voorgesneden blokjes pompoen koopt. Wil je minder afwas? Kook eerst de pompoenblokjes, bewaar ze op een bord wat je later gaat gebruiken en kook vervolgens in de pan waar je de pompoen in hebt gekookt de rijst.

Het recept is voor vier personen.

### Ingrediënten

- 1 flespompoen
- 400 gram rijst
- 4 sjalotten
- 6 trostomaten
- 2 teentjes knoflook
- 200 gram linzen
- 250 ml kokosmelk
- 2 eetlepels hot currypoeder
- 1 pak naan (4 kleine of 2 grote naanbroden)
- 10 gram koriander
- 1 eetlepel olijfolie
- Zout
- Peper

### Aan de slag

1. Snij de pompoen in blokjes en kook ze in 10 minuten gaar
2. Kook de rijst volgens de verpakking, giet af en laat staan (rijst kun je best na het koken een kwartier laten staan)
3. Snipper de sjalot, snij de tomaten in blokjes en hak de knoflook fijn. Spoel de linzen af en zet klaar.
4. Zet de oven aan voor het naanbrood (check verpakking voor temperatuur)
5. Bak met wat olijfolie op middelhoog vuur de knoflook tot het begint te kleuren en lekker ruikt. Voeg dan de sjalot toe en bak 2 minuten mee. Voeg de tomaat en de hot currykruiden toe met wat zout. Laat onder af en toe roeren een minuut of 5 pruttelen.
6. Voeg de gekookte pompoenblokjes toe met de kokosmelk en linzen. Laat het lekker een minuut of 8 stoven en als het te droog wordt voeg je wat water toe. Op het laatst nog wat zout en peper voor de smaak toevoegen.
7. Bak terwijl de curry stooft het naanbrood volgens de verpakking in de oven en hak de koriander fijn.
8. Serveer de curry met rijst, de gehakte koriander en het naanbrood.
